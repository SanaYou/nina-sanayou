COLLECTIE: Klassikale RYT/VYN200 Teacher Training
# Klassikale erkende Teacher Training – Hoe word je begeleid tijdens de klassikale RYT/VYN200 opleiding?

## Hoe word je begeleid tijdens de klassikale RYT/VYN200 opleiding?

In dit artikel lees je op welke manieren je tijdens de klassikale RYT/VYN200 Yin & Yang Teacher Training wordt begeleid en waar je terechtkunt met vragen, feedback en uitwisseling.

## Persoonlijke begeleiding tijdens de lesdagen

De klassikale lesdagen vormen de basis van de begeleiding. Tijdens deze dagen is er volop ruimte om samen te oefenen, feedback te ontvangen van de docenten en vragen te stellen over de lesstof of je eigen proces. Alles wat je tegenkomt in de opleiding, kun je tijdens de lesdagen inbrengen. De lesdagen zijn daarmee ook hét moment om samen te leren, te verdiepen en ervaringen te delen.

## Besloten groep per lesmodule in Huddle

Tijdens de opleiding krijg je toegang tot een besloten groep op het online lesplatform Huddle. Deze groep bestaat uit jijzelf, de deelnemers van jouw lesmodule en de docenten van die lesmodule.

Binnen deze besloten groep kun je makkelijk contact met elkaar hebben. Je kunt er vragen stellen, ervaringen uitwisselen en aantekeningen delen als iemand een lesdag heeft gemist. De docenten zijn ook onderdeel van deze groep: zij lezen mee en vullen aan waar nodig, zodat de informatie compleet en correct blijft.

## Open community-kanalen in Huddle

Naast de besloten groepen heb je toegang tot drie open community-kanalen in Huddle:

- **YINSPIRATIE** – alles rondom Yin Yoga
- **YANG ZONE** – alles rondom Yang-vormen zoals Vinyasa Flow, Power Yoga, Critical Alignment Yoga, Hatha Yoga en Ashtanga Yoga
- **AnatoME** – vragen en uitwisseling over anatomie, klachten, blessures en veilige lesopbouw

In deze kanalen vind je een brede community van huidige deelnemers, oud-deelnemers en docenten. Het is een plek om vragen te stellen, mee te lezen en van elkaar te leren. Ook hier lezen de docenten mee.

## Vragen stellen en elkaar vinden

De begeleiding is zo ingericht dat je elkaar gemakkelijk kunt vinden, zowel binnen je eigen groep als in de bredere community. Je kunt er ook voor kiezen om in Huddle een docent of mededeelnemer te taggen in een bericht, zodat diegene een melding krijgt. Dit is een optie die je kunt gebruiken als je een vraag heel gericht wilt stellen.

## Privévragen en praktische afspraken

Soms is het fijn om iets privé te bespreken met een docent. Dat kan altijd. Vragen die voor de hele groep interessant zijn, stel je het beste na een pauze, zodat iedereen kan meeluisteren. Wil je iets persoonlijks bespreken, dan kun je dit aangeven en maken we daar samen een passende afspraak voor.

## Gerelateerde artikelen

- Hoe bereid ik me voor op de klassikale lesdagen van de RYT/VYN200?
- Hoe krijg ik toegang tot de ondersteunende videolessen?
- Kan ik studeren in mijn eigen tempo?
