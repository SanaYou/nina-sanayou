COLLECTIE: Klassikale RYT/VYN200 Teacher Training
# Klassikale erkende Teacher Training – Wat zijn de toelatingseisen voor de klassikale RYT/VYN200?

## Wat zijn de toelatingseisen voor de klassikale RYT/VYN200?

In dit artikel lees je welke toelatingseisen gelden voor deelname aan de klassikale RYT/VYN200 Yin & Yang Teacher Training en wat belangrijk is om te weten voordat je start.

## Geen selectie, wél duidelijke verwachtingen

Voor de klassikale RYT/VYN200 geldt geen formele selectieprocedure. In principe kan iedereen zich inschrijven. Tegelijkertijd is het belangrijk dat je weet wat de opleiding van je vraagt. De RYT/VYN200 is een intensieve opleiding waarin je veel zelf oefent, reflecteert op je eigen proces, feedback ontvangt en leert toepassen en theorie en praktijk met elkaar verbindt. Om hier goed in mee te kunnen, is eigen yoga-ervaring belangrijk. Dit is ook een aandachtspunt dat vanuit de VYN is meegegeven.

## Eigen yoga-ervaring: sterk aangeraden

De opleiding is toegankelijk voor zowel beginnende als meer ervaren yogabeoefenaars. We raden wel sterk aan dat je vóór en tijdens de opleiding regelmatig yogalessen volgt, bekend bent met het langer oefenen in yogahoudingen en bereid bent om ook buiten de lesdagen te oefenen. Deze eigen beoefening vormt de basis waarop je de vaardigheden van yogadocent leert ontwikkelen.

## Blessures en fysieke aandachtspunten

Ook wanneer je blessures of andere fysieke aandachtspunten hebt, ben je welkom om deel te nemen. Als je twijfelt of de opleiding op dit moment passend voor je is, kun je altijd een vrijblijvend studieadviesgesprek inplannen. Dan kijken we samen hoe je veilig en verantwoord kunt deelnemen en of er praktische zaken zijn om rekening mee te houden.

## De studioruimte ervaren en de docenten leren kennen

Soms krijgen we de vraag of je vooraf een les kunt volgen om de sfeer te ervaren en kennis te maken met de manier van lesgeven. Dat is mogelijk. Op dit moment zijn er op dinsdagochtend en maandagavond lessen waarbij je welkom bent. Dit kan wisselen, dus check de actuele planning via de website.

Op deze momenten worden de lessen verzorgd door docentenopleiders die ook betrokken zijn bij de RYT/VYN200. De hoofddocent van de opleiding, Sandy, verzorgt zelf geen wekelijkse lessen meer. Juist daarom adviseren we om een les te volgen bij een van de docentenopleiders die je ook tijdens de opleiding tegenkomt.

## Studieadviesgesprek

Wil je samen kijken of de RYT/VYN200 bij jou past, of heb je vragen over starten, tempo of mogelijkheden? Dan kun je een vrijblijvend studieadviesgesprek van 30 minuten inplannen met hoofddocente Sandy of iemand uit haar team, via telefoon of Zoom. Er is altijd ruimte om jouw vragen te stellen.

[Plan een gratis studieadviesgesprek in](https://calendly.com/sanayou-sandy/studie-advies-gesprek)

## Gerelateerde artikelen

- Kan ik studeren in mijn eigen tempo?
- Hoe stel ik mijn RYT/VYN200 Yin & Yang Teacher Training zelf samen?
- Hoe bereid ik me voor op de klassikale lesdagen van de RYT/VYN200?
