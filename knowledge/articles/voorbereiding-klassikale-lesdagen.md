# Klassikale erkende Teacher Training – Hoe bereid ik me voor op de klassikale lesdagen van de RYT/VYN200?

## Hoe bereid ik me voor op de klassikale lesdagen van de RYT/VYN200?

In dit artikel lees je hoe je je voorbereidt op de klassikale lesdagen van de RYT/VYN200 Yin & Yang Teacher Training en wat je daarvoor nodig hebt.

## Je hoeft vooraf geen boeken aan te schaffen

Een veelgestelde vraag is of je jezelf alvast moet voorbereiden door yoga-boeken te lezen. Dat is niet nodig. Tijdens de opleiding werk je met lesmateriaal dat speciaal voor deze training is ontwikkeld. Dit bestaat uit een fysieke lesreader per module die je ontvangt tijdens het eerste lesweekend van die module, de inhoud van de klassikale lesdagen en de bijbehorende videolessen op het online lesplatform. Samen vormen deze onderdelen de volledige lesstof die je tijdens de opleiding opbouwt en uiteindelijk beheerst.

## Voorbereiding vóór een lesweekend

Voor ieder lesweekend staan er vooraf videolessen voor je klaar op het online lesplatform. Deze videolessen bevatten theoretische uitleg die tijdens de klassikale lesdagen direct wordt gekoppeld aan de praktijk.

Het bekijken van deze voorbereidende videolessen is verplicht. Hierdoor kunnen we tijdens de lesdagen sneller de diepte in, theorie en praktijk direct met elkaar verbinden en de tijd gebruiken voor ervaren, oefenen en verdiepen.

Tijdens de lesdagen is er altijd ruimte om vragen te stellen over de theorie. Het is daarom helpend om je vragen tijdens het kijken van de video's alvast te noteren en mee te nemen naar de les.

## Wanneer komen de videolessen beschikbaar?

Ongeveer één week vóór de start van een lesmodule krijg je toegang tot de videolessen ter voorbereiding op het eerste lesweekend. Na afloop van iedere tweede lesdag van een lesweekend (op zaterdag) worden ook de voorbereidende videolessen voor het volgende lesweekend opengezet. Dit betekent dat je voor de voorbereiding op een volgend lesweekend meestal drie tot vier weken de tijd hebt.

## Tussen de lesdagen door: oefenen en verdiepen

Na iedere klassikale lesdag worden er ook videolessen opengesteld die aansluiten op wat er die dag is behandeld. Denk hierbij aan herhaalbare yogalessen die je vaker kunt doen, soms een aanvullende of verdiepende les vanuit een ander docentperspectief en praktische uitlegvideo's, bijvoorbeeld over houdingen, assists of pranayama.

Het oefenen met deze video's hoort bij je huiswerk. Hoe intensief je oefent, stem je af op je eigen lichaam, tempo en behoefte.

## Gerelateerde artikelen

- Waarom is de toegang tot videolessen gekoppeld aan de duur van de modules?
- Kan ik studeren in mijn eigen tempo?
- Hoe stel ik mijn RYT/VYN200 Yin & Yang Teacher Training zelf samen?
