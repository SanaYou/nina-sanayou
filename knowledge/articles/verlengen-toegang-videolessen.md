COLLECTIE: RYT/VYN200 Klassikaal
# Klassikale erkende Teacher Training – Hoe verleng ik mijn toegang tot de videolessen?

## Hoe verleng ik mijn toegang tot de videolessen?

In dit artikel lees je hoe je je toegang tot de ondersteunende videolessen kunt verlengen, wanneer dit mogelijk is en hoe je dit zelf beheert.

## Wanneer kun je je toegang verlengen?

Je kunt je toegang tot videolessen verlengen na afloop van een klassikale lesmodule. Iedere lesmodule die je hebt gevolgd, kun je in principe afzonderlijk verlengen. Verlengen is altijd een keuze, geen verplicht onderdeel van de opleiding. Je maakt hier alleen gebruik van als dit op dat moment ondersteunend is voor jouw leerproces.

## Hoe vraag je een verlenging aan?

Wil je je toegang tot een bepaalde lesmodule verlengen, dan stuur je na afronding van die module een e-mail naar academy@sanayou.com. Vermeld daarin welke lesmodule(s) je wilt verlengen, bijvoorbeeld Yin Yoga 1 of Yang Yoga 1. Elke module kun je apart verlengen.

## Extra online lesmodules: ons advies

Naast de ondersteunende videolessen per lesmodule zijn er ook extra online lesmodules: Basis Anatomie voor yogadocenten, Yin Yoga: omgaan met klachten en blessures, en Biomechanica en Anatomie in Yang.

Deze modules worden tijdens de opleiding automatisch telkens tijdelijk gekoppeld. Basis Anatomie voor yogadocenten is tijdens alle vier de modules steeds voor drie maanden beschikbaar. Yin Yoga: omgaan met klachten en blessures wordt automatisch gekoppeld tijdens Yin Yoga 1 en opnieuw tijdens Yin Yoga 2. Biomechanica en Anatomie in Yang wordt automatisch gekoppeld tijdens Yang Yoga 1 en opnieuw tijdens Yang Yoga 2.

Ons advies is om deze extra online lesmodules pas aan het einde van de opleiding te verlengen, bijvoorbeeld wanneer je ze wilt blijven gebruiken ter voorbereiding op examens. Je mag hier altijd zelf een andere keuze in maken.

## Kosten en looptijd van een verlenging

Een verlenging werkt als een maandelijks abonnement en bedraagt € 4,50 per maand per lesmodule. De verlenging wordt maandelijks automatisch verlengd en je betaalt alleen voor de modules die je daadwerkelijk verlengt.

## Opzeggen regel je makkelijk zelf

Wil je je verlenging stoppen, dan zeg je dit zelf op via het klantportaal. De link naar het klantportaal ontvang je per e-mail op het moment dat je de verlenging afsluit. Bewaar deze mail goed, zodat je altijd zelf je abonnement kunt beheren.

## Gerelateerde artikelen

- Waarom is de toegang tot videolessen gekoppeld aan de lesmodules?
- Hoelang blijft mijn toegang tot de videolessen geldig?
- Hoe krijg ik toegang tot de ondersteunende videolessen?
