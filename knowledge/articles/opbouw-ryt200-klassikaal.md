COLLECTIE: RYT/VYN200 Klassikaal
# Klassikale erkende Teacher Training – Hoe is de RYT/VYN200 Yin & Yang klassikale opleiding opgebouwd?

## Hoe is de RYT/VYN200 Yin & Yang klassikale opleiding opgebouwd?

In dit artikel lees je hoe de klassikale RYT/VYN200 Yin & Yang opleiding is opgebouwd en hoe de verschillende lesmodules samen één geheel vormen.

## Opzet van de opleiding

De RYT/VYN200 Yin & Yang is modulair opgebouwd. Dat betekent dat je de opleiding volgt in vier afzonderlijke lesmodules, die samen leiden tot afronding en certificering.

De opleiding bestaat uit twee klassikale Yin Yoga-lesmodules en twee klassikale Yang Yoga-lesmodules. Elke lesmodule van 50 uur heeft een eigen focus en leerdoel, maar sluit inhoudelijk aan op de andere modules. Zo bouw je stap voor stap kennis, ervaring en didactische vaardigheden op.

## Vaste trajecten en losse modules

Je kunt de opleiding volgen via een vast traject of door te kiezen voor losse modules.

Kies je voor een vast traject, dan volg je de modules in een vooraf bepaalde volgorde en binnen een vast studietempo. Dit geeft houvast, structuur en overzicht gedurende de opleiding.

Kies je voor losse modules, dan bepaal je zelf in welke volgorde en in welk tempo je studeert. Dit biedt meer flexibiliteit en maakt het mogelijk om lesjaar-overschrijdend te studeren.

## Minimale en maximale studieduur

De RYT/VYN200 kent verschillende studietempo's, zodat je kunt kiezen wat past bij jouw leven en leerstijl.

Volg je een vast traject, dan zijn er twee mogelijkheden. In het versnelde traject kun je de opleiding in ongeveer zes maanden afronden. De meeste deelnemers kiezen voor het reguliere traject, waarbij je de opleiding in een jaar doorloopt. Dit geeft meer ruimte voor integratie en verdieping tussen de modules.

Kies je ervoor om losse modules te volgen en daarmee je eigen studietempo te bepalen, dan geldt er een maximale afrondtermijn van drie jaar. Deze termijn is er om de samenhang tussen de modules te behouden en te zorgen dat de opleiding als één geheel wordt afgerond.

De uiteindelijke studieduur hangt dus af van het traject dat je kiest en het tempo waarin je de modules volgt.

## Samenhang tussen Yin en Yang

Binnen de RYT/VYN200 vertegenwoordigen Yin en Yang twee verschillende yogatradities. Yin Yoga vindt zijn oorsprong in de Chinese traditie en de principes van Traditional Chinese Medicine (TCM), met aandacht voor meridianen, weefsels en verstilling. Yang Yoga is geworteld in de klassieke yogatraditie uit India, met focus op asana's, dynamiek en de yogafilosofie.

Beide benaderingen zijn complementair aan elkaar en maken je samen tot een allround yogadocent.

## Gerelateerde artikelen

- Wat is de modulevolgorde van de Yin- en Yang-lesmodules?
- Wat is de modulevolgorde van de Yin- en Yang-lesmodules?
- Hoe lang mag ik maximaal over de RYT/VYN200 doen?
