# Klassikale erkende Teacher Training – Waarom is de toegang tot videolessen gekoppeld aan de duur van de modules?

## Waarom is de toegang tot videolessen gekoppeld aan de duur van de modules?

In dit artikel leggen we uit waarom de toegang tot de ondersteunende videolessen gekoppeld is aan de duur van de afzonderlijke lesmodules en hoe dit bedoeld is om jou zo goed mogelijk te ondersteunen tijdens je opleiding.

## Leren gebeurt in fases

De RYT/VYN200 is opgebouwd uit vier afzonderlijke lesmodules. Iedere module heeft een eigen inhoud, focus en leerfase. De ondersteunende videolessen zijn bedoeld om je tijdens die specifieke leerfase te begeleiden: bij de voorbereiding op de lesdagen, bij het verdiepen van de lesstof en bij het integreren van wat je leert in theorie en praktijk.

Door de toegang te koppelen aan de module die je op dat moment volgt, sluiten de video's inhoudelijk en praktisch aan bij waar jij mee bezig bent. In de praktijk betekent dit dat je per lesmodule toegang krijgt voor een periode van drie maanden, wat goed aansluit bij de duur en opbouw van een module.

## Ook bij een volledig traject blijft de opleiding modulair

We krijgen regelmatig de vraag van deelnemers die de volledige 200-uurs opleiding in één traject volgen, bijvoorbeeld van september tot en met juni: waarom heb ik dan niet automatisch toegang tot alle videolessen tussen de modules door?

Ook wanneer je de volledige opleiding als pakket volgt, blijft de RYT/VYN200 inhoudelijk opgebouwd uit vier losse lesmodules. Andere deelnemers volgen deze modules in een ander tempo of in een andere volgorde. Door de toegang altijd te koppelen aan de lesmodule zelf, blijft de opleiding voor iedereen helder en gelijk ingericht, ongeacht het traject dat je kiest.

## Ruimte voor maatwerk en eigen behoefte

De gekozen inrichting maakt het mogelijk om maatwerk te bieden. Je krijgt toegang tot de videolessen op het moment dat ze het meest ondersteunend zijn voor jouw leerproces.

Heb je behoefte aan meer tijd — bijvoorbeeld om langer te oefenen na Yin Yoga 1 of Yang Yoga 1, of om videolessen ook te blijven gebruiken ter voorbereiding op Yin Yoga 2 of Yang Yoga 2 en de praktijktoets — dan kun je er ook voor kiezen om je toegang te verlengen. Deze verlenging is altijd een bewuste en vrijwillige keuze, afgestemd op jouw tempo en leerbehoefte.

## Vernieuwing en onderhoud van het lesmateriaal

De videolessen en het online lesplatform worden continu onderhouden en vernieuwd. Dat vraagt tijd, aandacht en investering. Door te werken met toegang per module en een optionele verlenging, kan de inhoud actueel worden gehouden, blijft er ruimte voor investering in kwaliteit en vernieuwing en blijft de opleiding tegelijkertijd toegankelijk.

## Samenvatting

De toegang tot de videolessen is gekoppeld aan lesmodules omdat leren in duidelijke fases werkt, de inhoud zo beter aansluit bij wat je op dat moment leert, de opleiding overzichtelijk blijft bij verschillende studietempo's en er ruimte is voor maatwerk via verlenging.

## Gerelateerde artikelen

- Hoelang blijft mijn toegang tot de videolessen geldig?
- Hoe verleng ik mijn toegang tot de videolessen?
- Hoe krijg ik toegang tot de ondersteunende videolessen?
