COLLECTIE: Examens en Certificering
TAGS: RYT300, praktijktoets, examen, beoordeling, video, planning, afronden

# Hoe werkt de praktijktoets van de RYT300?

In dit artikel lees je hoe de praktijktoets van de RYT300 Teacher Training is opgebouwd, hoe de beoordeling verloopt en wanneer je kunt starten.

## Wanneer mag je beginnen?

Voordat je de praktijktoets aanvraagt, controleer je of:

- alle kennistests zijn behaald
- alle deelcertificaten van de afgeronde lesmodules zijn ontvangen, zowel van het online als het klassikale deel

Pas als dit compleet is, kun je jouw praktijktoets laten beoordelen.

## Wat lever je in?

Je neemt meerdere yogalessen op, zowel op video als in audio. Afhankelijk van je studierichting (Yin Mastery of Yoga Awakening) verschilt de exacte samenstelling van je praktijktoets. Alle opdrachten lever je samen met de gevraagde schriftelijke uitwerkingen in.

## Hoe verloopt de beoordeling?

Je hoeft zelf niet online aanwezig te zijn tijdens de beoordeling. Op de dag van de beoordeling ontvang je per e-mail:

- de uitslag van je praktijktoets
- een uitgebreid feedbackverslag met duidelijke tips en tops

Mocht de beoordeling onverhoopt op een ander moment plaatsvinden, dan word je hierover vooraf geïnformeerd.

## Hoe plan je de beoordelingsdatum in?

Na het opnemen van je video's en audio plan je via de boekingsbutton in de examenaanvraagmail een beoordelingsdatum in.

- Je video wordt beoordeeld op de door jou gekozen dag.
- Het exacte tijdstip kan afwijken van het gekozen tijdslot, afhankelijk van eerdere beoordelingen die dag.
- Je ontvangt altijd op de dag van de beoordeling het resultaat per e-mail.

Plan je beoordelingsdatum pas in als je volledig tevreden bent met je opnames. Zo laat je het beste van jezelf zien.

## Video's aanleveren

Stuur je video('s) uiterlijk 1 week vóór de gereserveerde beoordelingsdatum naar academy@sanayou.com. Gebruik een onbeveiligde downloadlink via WeTransfer, Google Drive of OneDrive.

Komen de video's te laat binnen, dan kan de beoordeling niet op de geplande datum plaatsvinden. De afspraak vervalt dan en er is geen restitutie mogelijk.

## Technische richtlijnen voor je opnames

- Jij én je deelnemer(s) zijn goed zichtbaar in beeld.
- De geluidskwaliteit is goed en je bent duidelijk verstaanbaar.
- Werk je met meerdere camera's vanwege de ruimte, dan lever je per examenles één gemonteerde videoles aan. Wissel daarin helder af tussen docent en deelnemer(s).

## Duur en opbouw van de lessen

- Bij een les van 30 minuten laat je savasana achterwege.
- Bij lessen van 45 of 60 minuten toon je een volledige lesopbouw, inclusief savasana.
- De focus ligt altijd op: techniek, opties, didactiek, afstemming, keuzes en samenhang.

## Beoordelingskaders

Je geeft je lessen altijd vanuit de basis zoals aangeleerd in de Yin en Yang Yoga Basics-modules, en laat van daaruit je verdieping zien. Je doet alsof je lesgeeft aan beginners, zoals een proeflesser. Verdiepingskennis gebruik je naast de basis, nooit in plaats van de basis. De beoordeling richt zich op of jouw keuzes bewust, functioneel en passend zijn.

## Gerelateerde artikelen

- Wat zijn de opdrachten voor de praktijktoets RYT300 Yin Mastery?
- Wat zijn de opdrachten voor de praktijktoets RYT300 Yoga Awakening?
- Aan welke eisen moet mijn examenvideo voldoen?
