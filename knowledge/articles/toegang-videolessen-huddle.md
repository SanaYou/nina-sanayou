COLLECTIE: RYT/VYN200 Klassikaal
# Klassikale erkende Teacher Training – Hoe krijg ik toegang tot de ondersteunende videolessen?

## Hoe krijg ik toegang tot de ondersteunende videolessen?

In dit artikel lees je hoe en wanneer je toegang krijgt tot de ondersteunende videolessen van de RYT/VYN200 Yin & Yang Teacher Training, en wat je daarbij kunt verwachten.

## Je toegang wordt automatisch geregeld

Je hoeft zelf niets te doen om toegang te krijgen tot de ondersteunende videolessen. De toegang wordt automatisch voor je ingeregeld.

Een week voorafgaand aan de eerste lesdag van een lesmodule ontvang je van ons een e-mail. In deze mail leggen we stap voor stap uit hoe je toegang krijgt tot de videolessen. Op dat moment staan ook de eerste lessen al voor je open.

## Toegang via het online lesplatform Huddle

Voor alle ondersteunende videolessen maken we gebruik van het online lesplatform Huddle. Heb je nog geen account bij Huddle, dan wordt dit automatisch voor je aangemaakt. Heb je al een account, dan wordt de toegang tot de betreffende lesmodule toegevoegd aan je bestaande account. Dit gebeurt altijd een week vóór de start van je eerste klassikale lesmodule.

## Extra online lesmodules die je krijgt

Naast de ondersteunende videolessen per lesmodule krijg je ook toegang tot aanvullende online lesmodules:

- Basis Anatomie voor yogadocenten – beschikbaar tijdens alle vier de modules van de opleiding
- Biomechanica en Anatomie in Yang – beschikbaar tijdens de twee Yang-modules
- Yin Yoga: omgaan met klachten en blessures – beschikbaar tijdens beide Yin Yoga-modules

Deze online lesmodules maken onderdeel uit van je opleiding en worden automatisch aan je Huddle-account toegevoegd.

## Werken met Huddle: desktop of app

Je kunt Huddle gebruiken via je computer of laptop, of via je smartphone of tablet met de Huddle-app. In de e-mail die je vooraf ontvangt, staan duidelijke instructies voor beide mogelijkheden.

## Voorbereiding, lessen en huiswerk in Huddle

In Huddle vind je alles wat je nodig hebt rondom je lesdagen: voorbereidende theorielessen die voorafgaand aan een lesdag worden opengezet, praktijklessen die na de klassikale lesdagen beschikbaar komen om verder te oefenen en het huiswerk dat hoort bij de lesdagen. Zo kun je steeds terugzien wat er van je wordt verwacht richting de volgende lesdag. Heb je een klassikale lesdag gemist, dan bieden de videolessen je ook de mogelijkheid om de lesstof van die dag alsnog tot je te nemen.

## Gerelateerde artikelen

- Waarom is de toegang tot videolessen gekoppeld aan de lesmodules?
- Hoelang blijft mijn toegang tot de videolessen geldig?
- Hoe verleng ik mijn toegang tot de videolessen?
