# Klassikale erkende Teacher Training – Hoe stel ik mijn RYT/VYN200 Yin & Yang Teacher Training zelf samen?

## Hoe stel ik mijn RYT/VYN200 Yin & Yang Teacher Training zelf samen?

In dit artikel lees je welke keuzes je hebt bij het plannen van de RYT/VYN200 Yin & Yang Teacher Training en hoe je jouw opleiding kunt samenstellen op een manier die past bij jouw tempo, agenda en voorkeur.

## Jij stelt je opleiding zelf samen

Binnen de RYT/VYN200 Yin & Yang Teacher Training heb je veel vrijheid in hoe je jouw opleiding volgt. Je kiest zelf in welk tempo je studeert, in welke volgorde je de modules volgt en of je alles vastlegt in één traject of meer spreidt over de tijd. Die keuze bepaalt hoe jouw planning eruitziet.

## De drie manieren om je opleiding te plannen

### Regulier traject

Kies je voor het reguliere traject, dan volg je de modules verspreid over één lesjaar, van september tot en met juni. Je start met Yin Yoga 1 of Yang Yogadocent Level 1. Dit traject geeft structuur en overzicht: de lesdata liggen vooraf vast en je weet precies waar je aan toe bent. Het reguliere traject is jaarlijks te boeken vanaf mei. Voor deze vaste samenstelling geldt een pakketkorting.

### Versneld traject

In het versnelde traject volg je Yin en Yang parallel in één intensief half lesjaar, van januari tot en met juni. Dit past bij je als je sneller door de opleiding heen wilt en ruimte hebt in je agenda. Het versnelde traject is jaarlijks te boeken vanaf oktober. Ook hier geldt een pakketkorting.

### Losse modules

Je kunt er ook voor kiezen om iedere lesmodule los te boeken. In dat geval stel je je opleiding volledig zelf samen. Je bepaalt welke modules je volgt, in welke volgorde en hoeveel tijd je neemt voor de opleiding. Deze route biedt de meeste flexibiliteit en is vaak lesjaar-overschrijdend. Losse modules zijn het hele jaar door te boeken.

Houd er rekening mee dat je bij deze keuze maximaal drie jaar de tijd hebt vanaf je start om de opleiding af te ronden.

## Wat helpt bij het maken van je planning

Welke route je ook kiest, het is helpend om bij het plannen stil te staan bij je beschikbaarheid op de vaste lesdagen, de ruimte die je tussen lesweekenden hebt voor huiswerk en oefenen en hoe je de opleiding wilt combineren met werk, gezin en andere verplichtingen.

## Gerelateerde artikelen

- Kan ik ook alleen losse lesmodules volgen in plaats van een volledige RYT/VYN200 Yin & Yang?
- Wat is het verschil tussen het reguliere en het versnelde traject?
- Hoe lang mag ik maximaal over de RYT/VYN200 doen?
