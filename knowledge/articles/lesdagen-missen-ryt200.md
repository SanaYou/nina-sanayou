COLLECTIE: Klassikale RYT/VYN200 Teacher Training
# Klassikale erkende Teacher Training – Lesdagen missen tijdens de RYT/VYN200 Teacher Training

## Lesdagen missen tijdens de RYT/VYN200 Teacher Training

In dit artikel lees je wat er gebeurt wanneer je één of meerdere klassikale lesdagen niet kunt bijwonen binnen de RYT/VYN200 Yin & Yang Teacher Training en hoe je de gemiste lesstof kunt inhalen.

## Kun je een gemiste lesdag inhalen?

Het is niet mogelijk om een gemiste lesdag in te halen tijdens een volgende editie van dezelfde lesmodule. In plaats daarvan werken we met een inhoudelijke vervangende opdracht. Zo zorgen we ervoor dat je de gemiste lesstof alsnog goed verwerkt en geïntegreerd hebt.

## Wat vragen we van je bij het missen van een lesdag?

Wanneer je één of meerdere lesdagen mist, vragen we je om een schriftelijk verslag te maken van de informatie van de gemiste lesdag(en). Deze informatie vind je terug in de online leeromgeving. Op basis van dit verslag krijgen wij een goed beeld of je de gemiste lesstof hebt begrepen en verwerkt.

Per gemiste lesdag zien we graag de volgende onderdelen in verslagvorm terug:

- **Theorie:** een samenvatting van de theorielessen aan de hand van de videolessen die je voorafgaand aan de lesdag zou hebben voorbereid.
- **Beleving:** een belevingsverslag van de yogales. Hoe heb je de les ervaren en wat waren je belangrijkste learnings?
- **Praktijk:** een samenvatting van de besproken houdingen uit de Praktijk Lab of Asana Labs op het online lesplatform, inclusief aandachtspunten en mogelijke opties.

## Aanleveren van het verslag

Je stuurt het verslag uitgetypt in een Word- of PDF-bestand per e-mail naar academy@sanayou.com. Het verslag ontvangen we minimaal één week vóór de eerstvolgende lesdag van de betreffende lesmodule.

Heb je een lesdag gemist van het laatste lesweekend van een lesmodule, dan dient het verslag bij ons binnen te zijn vóórdat je examen plaatsvindt.

## Afmelden bij afwezigheid

Kun je niet aanwezig zijn op een lesdag, dan vragen we je om je afwezigheid te mailen naar academy@sanayou.com én een bericht te plaatsen in de besloten Huddle-groep van jouw opleiding. Zo zijn zowel het team als je medestudenten op de hoogte.

## Voor wie geldt dit beleid?

Dit beleid geldt voor alle lesmodules binnen de RYT/VYN200, zowel voor de Yin- als de Yang-modules. Voor beide geldt hetzelfde uitgangspunt en dezelfde werkwijze.

## Gerelateerde artikelen

- Hoe is de RYT/VYN200 Yin & Yang klassikale opleiding opgebouwd?
- Hoe werkt het praktijkexamen van een klassikale opleiding?
- Hoe krijg ik toegang tot de ondersteunende videolessen?
