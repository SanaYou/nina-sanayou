# Wat is het LIVE+ Support Pack?

COLLECTIE: Ondersteuning en Begeleiding

In dit artikel lees je wat het LIVE+ Support Pack inhoudt, voor wie het bedoeld is en hoe het werkt.

## Wat is het?

Het LIVE+ Support Pack is een optioneel jaarabonnement voor studenten die naast de online modules ook live contact en begeleiding willen. Het geeft je toegang tot maandelijkse CoachCalls en een besloten LIVE+-community.

## Wat zit erin?

Iedere eerste woensdag van de maand is er een live CoachCall via Zoom met hoofddocent Sandy. Je kunt vooraf je vragen insturen, die dan tijdens de sessie één voor één worden behandeld.

Kun je een keer niet live aanwezig zijn, dan kun je je vragen alsnog vooraf sturen — ze worden tijdens de CoachCall beantwoord. Na afloop krijg je toegang tot de replay, zodat je niet alleen je eigen vraag kunt terugluisteren, maar ook kunt leren van de vragen die andere deelnemers hebben gesteld.

Naast de CoachCalls heb je toegang tot de besloten LIVE+-community en zijn er regelmatig Q&A's met gastdocenten voor extra inhoudelijke verdieping.

## Voor wie?

Voor studenten die naast het zelfstandig studeren behoefte hebben aan live contact, persoonlijke feedback en verbinding met medestudenten.

## Kosten

€75 per jaar. Het abonnement wordt automatisch verlengd, tenzij je het zelf opzegt.

Aanmelden via: https://checkout.sanayou.com/checkout/online-plus-pakket
