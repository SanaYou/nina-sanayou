COLLECTIE: Algemeen
# Algemeen â€“ Hoe we onze support hebben ingericht

## Hoe we onze support hebben ingericht

In dit artikel lees je hoe de supportdesk van de SanaYou YOGAcademy is ingericht, hoe dit onze bereikbaarheid vergroot en wat dit voor jou als deelnemer betekent.

Bij SanaYou YOGAcademy zijn we veel te vinden op de yogamat. Lesgeven en opleidingen verzorgen is waar het bij ons om draait. De tijd die we op kantoor zijn, besteden we daarom vooral aan wat direct bijdraagt aan jouw leerproces: het beoordelen van online praktijkexamens, het voeren van studieadviesgesprekken, het begeleiden van live coachcalls en het blijven vernieuwen en uitbreiden van onze lesstof.

Tegelijkertijd vinden we het belangrijk dat je met vragen snel verder kunt. In de praktijk merkten we dat het beantwoorden van vragen via e-mail niet altijd zo vlot verliep als we zouden willen. Met het groeiende aantal deelnemers aan onze klassikale en online opleidingen werd het steeds meer een uitdaging om iedereen vlot en met dezelfde aandacht te helpen.

Daarom hebben we onze support anders ingericht. Zo kunnen we vragen beter bundelen, gerichter reageren en iedereen op een fijne en betrouwbare manier van een reactie voorzien.

## 24/7 toegang tot antwoorden, persoonlijk contact op vaste momenten

Via onze supportdesk heb je 24/7 toegang tot ons helpcentrum en de chat. Veel vragen worden daar direct beantwoord.

Kom je er niet uit, dan kun je je vraag eenvoudig achterlaten. We reageren hier op enkele vaste momenten in de week persoonlijk op, zodra we daar ruimte voor hebben. Zo krijg je altijd een zorgvuldig en inhoudelijk antwoord, ook als dat niet meteen is.

Op deze manier blijven we goed bereikbaar, zonder steeds ad hoc te hoeven schakelen, en houden we ruimte voor de inhoudelijke begeleiding van onze deelnemers.

## Wat dit voor jou oplevert

Werken met Intercom heeft een aantal duidelijke voordelen voor jou:

- Je weet precies waar je je vragen kunt stellen
- Je kunt 24/7 terecht in ons helpcentrum en via de chat. Op het grootste deel van de vragen krijg je direct een antwoord
- Wordt je vraag niet meteen beantwoord, dan ontvang je op een later moment persoonlijk een reactie van ons, wanneer we daar ook echt aandacht voor hebben

Zo kunnen we je beter en consistenter ondersteunen, ook als we elkaar niet dagelijks spreken. Gaat je vraag verder dan een praktisch antwoord in de chat en wil je persoonlijk advies over een van onze opleidingen bij SanaYou YOGAcademy, dan kun je vanuit de supportdesk eenvoudig een studieadviesgesprek inplannen. In dat gesprek denken we met je mee en kijken we samen wat op een moment die het beste bij jou en onze agenda past.

## Gerelateerde artikelen

- Hoe neem ik contact op met SanaYou?
- Wanneer kan ik een reactie van SanaYou verwachten?
- Waar vind ik antwoorden op veelgestelde vragen?
