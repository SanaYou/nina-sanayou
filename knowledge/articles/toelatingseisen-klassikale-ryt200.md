# Wat zijn de toelatingseisen voor de klassikale RYT/VYN200?

COLLECTIE: Klassikale RYT/VYN200 Teacher Training

In dit artikel lees je welke toelatingseisen gelden voor deelname aan de klassikale RYT/VYN200 Yin & Yang Teacher Training en wat belangrijk is om te weten voordat je start.

## Geen selectie, wél duidelijke verwachtingen

Voor de klassikale RYT/VYN200 geldt geen formele selectieprocedure. In principe kan iedereen zich inschrijven. Tegelijkertijd is het belangrijk dat je weet wat de opleiding van je vraagt.

De RYT/VYN200 is een intensieve opleiding waarin je veel zelf oefent, reflecteert op je eigen proces, feedback ontvangt en leert toepassen en theorie en praktijk met elkaar verbindt. Om hier goed in mee te kunnen, is eigen yoga-ervaring belangrijk. Dit is ook een aandachtspunt dat vanuit de VYN is meegegeven.

## Eigen yoga-ervaring: sterk aangeraden

De opleiding is toegankelijk voor zowel beginnende als meer ervaren yogabeoefenaars. We raden wel sterk aan dat je vóór en tijdens de opleiding regelmatig yogalessen volgt, bekend bent met het langer oefenen in yogahoudingen en bereid bent om ook buiten de lesdagen te oefenen.

Tussen de lesweekenden neem je de tijd en ruimte om het volgende lesweekend voor te bereiden en te oefenen wat je in het vorige weekend hebt geleerd. Deze eigen beoefening vormt de basis waarop je de vaardigheden van yogadocent leert ontwikkelen.

De groepen bestaan uit deelnemers met verschillende achtergronden en ervaringsniveaus. Juist die diversiteit maakt het leerproces krachtig en inspirerend.

## Blessures en fysieke aandachtspunten

Ook wanneer je blessures of andere fysieke aandachtspunten hebt, ben je welkom om deel te nemen. Heb je daar vragen over, stel ze dan via de supportdesk rechtsonder in het scherm.

## De studioruimte ervaren en de docenten leren kennen

Soms krijgen we de vraag of je vooraf een les kunt volgen om de sfeer te ervaren en kennis te maken met de manier van lesgeven. Dat is mogelijk. Op dit moment zijn er op dinsdagochtend en maandagavond lessen waarbij je welkom bent. Dit kan wisselen, dus check de actuele planning via de website.

Op deze momenten worden de lessen verzorgd door docentenopleiders die ook betrokken zijn bij de RYT/VYN200. De hoofddocent van de opleiding, Sandy, verzorgt zelf geen wekelijkse lessen meer. Juist daarom adviseren we om een les te volgen bij een van de docentenopleiders die je ook tijdens de opleiding tegenkomt.
