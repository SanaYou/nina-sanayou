COLLECTIE: Examens & Certificering
TAGS: examenvideo, aanlevercriteria, praktijkexamen, videokwaliteit, WeTransfer, deadline, RYT200, RYT300

# Aan welke eisen moet mijn examenvideo voldoen?

In dit artikel lees je aan welke criteria de examenvideo moet voldoen wanneer je jouw praktijktoets aanlevert.

## Doel van de aanlevercriteria

De aanlevercriteria zijn er om het praktijkexamen voor iedereen op een zorgvuldige en vergelijkbare manier te kunnen beoordelen. Ze zorgen ervoor dat de docent een goed beeld krijgt van jouw les en didactische keuzes.

## Duur van de examenvideo

De lengte van je examenvideo is afhankelijk van de opleiding en studierichting die je volgt.

Voor de RYT200 online geldt:

- **RYT200 Yin Yoga** — 1 les van 60 minuten (inclusief savasana)
- **RYT200 Yang Yoga** — 1 les van 60 minuten (inclusief savasana)
- **RYT200 Yin & Yang Yoga** — 2 lessen van elk 30 minuten, zonder savasana (één Yin-les en één Yang-les)

Voor de RYT300 ontvang je de exacte opdracht inclusief lesduur per e-mail na het aanvragen van de praktijktoets.

## Opname en beeld

De les wordt opgenomen vanuit één vast camerastandpunt. Zorg ervoor dat jij en je deelnemer(s) goed zichtbaar zijn en dat zowel instructies als hands-on assists duidelijk in beeld komen.

Werk je met meerdere camera's vanwege de ruimte? Lever dan één gemonteerde video aan per examenles, waarin helder afgewisseld wordt tussen docent en deelnemer(s).

## Geluid en verstaanbaarheid

Goede verstaanbaarheid is essentieel voor de beoordeling. Controleer vooraf of instructies, uitleg en eventuele aanwijzingen helder te horen zijn.

## Aanleveren van de video

Lever je examenvideo('s) uiterlijk één week vóór de gereserveerde beoordelingsdatum aan. Je stuurt de video('s) per e-mail naar academy@sanayou.com met een onbeveiligde downloadlink, dus zonder wachtwoord of inlog. Gebruik daarvoor bij voorkeur WeTransfer, Google Drive of OneDrive. Zorg ervoor dat de link goed werkt en dat de video zonder beperkingen kan worden gedownload.

Houd er rekening mee dat wanneer de examenvideo('s) te laat worden aangeleverd, de beoordeling niet op de geplande datum kan plaatsvinden. In dat geval vervalt de afspraak.

## Aanvullende instructies

Naast deze algemene criteria ontvang je bij het aanvragen van het examen altijd aanvullende, specifieke instructies. Deze zijn leidend voor jouw examenopname.

## Gerelateerde artikelen

- Hoe werkt het praktijkexamen van een online opleiding?
- Hoe wordt het online praktijkexamen beoordeeld?
- Hoe werkt de praktijktoets van de RYT300?
- Wat is het Teaching Assessment Pack?
