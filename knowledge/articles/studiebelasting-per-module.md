# Klassikale erkende Teacher Training – Hoeveel studiebelasting moet ik rekening mee houden per lesmodule?

## Hoeveel studiebelasting moet ik rekening mee houden per lesmodule?

In dit artikel lees je hoeveel studiebelasting je kunt verwachten per lesmodule binnen de RYT/VYN200 Yin & Yang Teacher Training. De tijdsindicaties zijn richtlijnen en kunnen per persoon verschillen, afhankelijk van je leerstijl, ervaring en tempo.

## Opbouw van een lesmodule

Elke lesmodule binnen de RYT/VYN200 bestaat uit 50 uur en is opgebouwd uit drie lesweekenden van twee dagen. In totaal volg je per lesmodule dus zes klassikale lesdagen. Naast de lesdagen bestaat de studiebelasting uit voorbereiding, oefenen en verdieping tussen de lesweekenden door.

## Globale studiebelasting per week

Tussen de lesweekenden zit meestal ongeveer vier weken. In die periode kun je rekening houden met de volgende gemiddelde studiebelasting.

**Voorbereidende videolessen (theorie)**

Voor ieder lesweekend staan er voorbereidende videolessen voor je klaar. In totaal ben je hier per lesweekend ongeveer één uur mee bezig, inclusief het bekijken van de video's, pauzeren en aantekeningen maken, eventueel delen opnieuw bekijken en het noteren van vragen voor de lesdagen. Omdat je deze voorbereiding over vier weken kunt spreiden, komt dit neer op ongeveer 15 minuten per week.

**Praktisch oefenen**

Naast de theorie ga je vooral praktisch oefenen. Dit bestaat uit het oefenen van yogahoudingen, het verfijnen van je eigen techniek, ervaren en onderzoeken wat houdingen voor jou doen en het maken van korte aantekeningen die je later helpen bij het lesgeven.

Hoe je dit indeelt, verschilt per persoon. Veel deelnemers kiezen voor dagelijks 20 tot 30 minuten oefenen, of twee tot drie oefenmomenten per week van ongeveer een uur. Gemiddeld geeft ongeveer één tot anderhalf uur oefenen per week al een goede basis richting het volgende lesweekend.

## Verschillen tussen Yin en Yang modules

In de basis is de studiebelasting voor Yin Yoga en Yang Yoga vergelijkbaar, maar er zijn enkele accenten. Yang Yogadocent Level 1 is soms iets intensiever, met extra praktische opdrachten zoals het uitwerken van een yama of niyama, het zelf ontwerpen van een yogales en het uitschrijven van een eindontspanning. Binnen de Yang-modules werk je met meer houdingen, waardoor je vaak iets meer tijd besteedt aan het oefenen van je eigen techniek en het veilig leren cueën.

In Yang Yoga Level 2 en Yin Yoga 2 wordt geadviseerd om de oefentijd op te schroeven. Je gaat dan actief oefenen met lesgeven. Hiervoor raden we aan om oefengroepjes te vormen, eventueel online via bijvoorbeeld Zoom.

## Versneld traject

Kies je voor het versnelde traject, dan volg je twee lesmodules tegelijkertijd. Dit betekent dat je rekening moet houden met een ongeveer dubbele studiebelasting per week.

## Bonusmodules en online verdieping

Naast de lesmodules krijg je toegang tot verschillende gratis bonusmodules, zoals Biomechanica en anatomie binnen Yang Yoga, Yin Yoga en omgaan met klachten en Basisanatomie voor yogadocenten. Hoe en wanneer je deze video's bekijkt, bepaal je zelf. Het advies is om vanaf het eerste lesweekend al te beginnen met deze modules, zodat je dit niet allemaal aan het einde hoeft te doen. De certificaten die je voor deze bonusmodules behaalt, tellen mee voor het afronden van je 200-uurs diploma.

## Tot slot

De studiebelasting per lesmodule is goed te combineren met werk en andere verplichtingen, mits je rekening houdt met een regelmatig oefenmoment. Als je hiervoor gemiddeld ongeveer twee uur per week reserveert, heb je doorgaans voldoende ruimte om de lesstof goed bij te houden.

## Gerelateerde artikelen

- Hoe bereid ik me voor op de klassikale lesdagen van de RYT/VYN200?
- Kan ik studeren in mijn eigen tempo?
- Kan ik de lesmodules ook verspreid over meerdere lesjaren volgen?
